# Analízis Modell

## Bevezetés

A „Piotr naplója – Egy család a holnap küszöbén” című játékterv egy narratív-központú, morális döntésekre és túlélési stratégiákra építő szimuláció, amely egy fiktív szocialista ország gazdasági összeomlásának időszakában játszódik. A játék középpontjában Piotr, a családfő áll, aki napról napra küzd meg a rendszerszintű hiány, a társadalmi nyomás és a személyes morális dilemmák között, miközben próbálja életben tartani a családját.

Az analízis modell célja a probléma tér struktúrájának feltárása: azaz azoknak a fogalmaknak, entitásoknak és viszonyoknak az azonosítása, amelyek a játék világának alapvető összetevői. Ennek megfelelően a következő szakaszban egy kezdeti osztálydiagram készül, amely a játék világának fő komponenseit, azok tulajdonságait és kapcsolatait mutatja be.

## Kezdeti osztálydiagram

Játékos

- A játék fő karaktere, akinek tulajdonságai közé tartozik az éhségszint, stressz, alkoholállapot, reputáció és munkabeosztás. A játékos állapotai befolyásolják a túlélést és a döntéseket.

Családtag

- A családtagoknak kizárólag éhségszintjük van, ami meghatározza életminőségüket és túlélési esélyeiket.

Munkahely

- Különböző típusú munkahelyek (pl. autószerelő, bolt, iroda), amelyekhez a játékos tartozhat és amelyek meghatározzák a napi tevékenységeket és jövedelmet.

Műszak

- A nap egy adott időszaka, amelyhez a munkavégzés vagy egyéb tevékenység kapcsolódik.

Tárgy

- A játékban használható, gyűjthető vagy kereskedhető eszközök és árucikkek.

Esemény

- A játék során bekövetkező döntési helyzetek, amelyek változást hoznak a történetben vagy a karakter állapotában.

MorálisDöntés

- Olyan választási lehetőségek, amelyek többféle következménnyel járhatnak és alakítják a történet menetét.

FeketepiacKapcsolat

- A nem hivatalos árubeszerzési és kereskedelmi lehetőségek rendszere.

NapiNapló

- Az egyes napok eseményeit, kiadásait és a család állapotát összefoglaló napló.

JátékÁllapot

- Globális mutatók, például reputáció, idő előrehaladása és túlélési esélyek, amelyek a játék egészére hatnak.
